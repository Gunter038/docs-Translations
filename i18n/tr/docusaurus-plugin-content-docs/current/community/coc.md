- - -
sidebar_label : Davranış Kuralları
- - -

# Celestia.org Davranış Kuralları

## Taahhüdümüz

Celestia.org üyeleri, katılımcıları ve liderleri olarak, topluluğumuza katılımı herkes için; yaş vücut boyutu, görünür ya da görünmez engel, etnik yapı, cinsiyet özellikleri, cinsiyet kimliği ve yönelim, deneyim seviyesi, eğitim, sosyo ekonomik durum, milliyet, kişisel görünüş, ırk, sosyal sınıf, renk, din veya cinsel kimlik ve yönelimden bağımsız olarak, tacize yer olmayan bir deneyim yapacağımızı taahhüt ediyoruz.

Açık, samimi, çeşitli, kapsayıcı, ve sağlıklı bir topluluğa katkı sağlayacak şekilde davranmayı ve etkileşimde bulunmayı taahhüt ediyoruz.

## Standartlarımız

Topluluğumuz için pozitif bir atmosfer oluşturmaya katkı sağlayacak örnek davranışlar şunlardır:

* Diğer insanlara karşı empati ve nezaket göstermek
* Farklı fikir, görüş ve deneyimlere karşı saygılı olmak
* Yapıcı geri bildirim vermek ve incelikle kabul etmek
* Sorumluluk kabul etmek ve hatalarımızdan etkilenenlerden özür dilemek, ve deneyimden ders çıkarmak
* Sadece bireyler olarak bizim için değil, tüm toplum için en iyisinin ne olduğuna odaklanmak

Kabul edilemez davranış örnekleri şunlardır:

* Cinselleştirilmiş dil veya imge kullanımı ve her türlü cinsel ilgi veya asılma
* Trolleme, hakaret veya aşağılayıcı yorumlar ve kişisel veya siyasi saldırılar
* Kamusal veya özel taciz
* Başkalarının fiziksel veya e-posta adresi gibi kişisel bilgilerini, açık izinleri olmadan yayınlamak
* Profesyonel bir ortamda, makul olarak uygunsuz kabul edilebilecek diğer davranışlar

## Uygulama Sorumlulukları

Topluluk liderleri, kabul edilebilir davranış standartlarımızı açıklığa kavuşturmaktan ve uygulamaktan sorumludur ve uygunsuz, tehdit edici, saldırgan veya zararlı gördükleri davranışlara yanıt olarak uygun ve adil düzeltici önlemler alacaktır.

Topluluk liderleri, Davranış Kurallarıyla uyumlu olmayan yorumları, Github commitlerini, kodları, wiki düzenlemelerini, sorunları ve diğer katkıları kaldırma, düzenleme veya reddetme hakkına ve sorumluluğuna sahiptir ve uygun olduğunda denetleme kararlarının nedenlerini bildirecektir.

## Kapsam

Davranış Kuralları tüm topluluk alanlarında geçerlidir ve bir birey topluluğu resmi olarak kamusal alanlarda temsil ettiğinde de geçerlidir. Topluluğumuzu temsil etme örnekleri, resmi bir e-posta adresi kullanmak, resmi bir sosyal medya hesabı aracılığıyla gönderi paylaşmak veya çevrimiçi veya çevrimdışı bir etkinlikte atanmış bir temsilci olarak temsil etmek yer alır.

## Yürütme

Küfürlü, taciz edici veya başka türlü kabul edilemez davranışlar Celestia.org Discord'da yürütmeden sorumlu topluluk liderlerine bildirilebilir. Tüm şikayetler derhal ve adil bir şekilde incelenecek ve soruşturulacaktır.

Tüm topluluk liderleri, herhangi bir olayı bildiren kişinin mahremiyetine ve güvenliğine saygı göstermekle yükümlüdür.

## Yürütme Yönergeleri

Topluluk liderleri, Davranış Kurallarını ihlal ettiğini düşündükleri herhangi bir eylemin sonuçlarını belirlerken bu Topluluk Etkisi Yönergelerini takip edeceklerdir:

### 1. Düzeltme

**Topluluk etkisi**: Uygunsuz dil kullanımı veya toplulukta profesyonellikten uzak ya da hoş karşılanmayan olarak kabul edilen diğer davranışlar.

**Sonuç**: Topluluk liderlerinden, ihlalin niteliğine açıklık getiren ve davranışın neden uygunsuz olduğuna dair bir açıklama sağlayan özel, yazılı bir uyarı. Resmi bir özür istenebilir.

### 2. Uyarı

**Topluluk Etkisi**: Tek bir olay veya bir dizi eylemden kaynaklanan ihlal.

**Sonuç**: Devam eden davranışlar için sonuçları olan bir uyarı. Belirli bir süre boyunca Davranış Kurallarını uygulayan kişilerle talep edilmeyen etkileşimler de dahil olmak üzere, istenmeyen davranışlara dahil olan kişilerle hiçbir etkileşimde bulunulmaz. Sosyal medya gibi dış kanalların yanı sıra topluluk alanlarındaki etkileşimlerden kaçınmak da buna dahildir. Bu şartların ihlali geçici veya kalıcı bir yasaklamaya neden olabilir.

### 3. Geçici Yasaklama

**Topluluk Etkisi**: Sürekli uygunsuz davranışlar da dahil olmak üzere topluluk standartlarının ciddi şekilde ihlali.

**Sonuç**: Belirli bir süre boyunca toplulukla her türlü etkileşimden veya kamusal iletişimden geçici olarak yasaklanma. Bu süre zarfında, Davranış Kurallarını uygulayanlarla istenmeyen etkileşim de dahil olmak üzere, ilgili kişilerle hiçbir kamu veya özel etkileşime izin verilmez. Bu şartların ihlali kalıcı bir yasaklamaya neden olabilir.

### 4. Kalıcı Yasaklama

**Topluluk Etkisi**: Sürekli devam eden uygunsuz davranış, bir bireyin taciz edilmesi veya bireylerin sınıflarına yönelik saldırganlık veya onları küçümseme dahil olmak üzere topluluk standartlarının ihlal edildiğine dair bir görünüm çizmek.

**Sonuç**: Topluluk içindeki her türlü kamusal etkileşimden kalıcı bir yasaklama.

## Atıf

Bu Davranış Kuralları, [https://www.contributor-covenant.org/version/2/1/code_of_conduct.html][v2.1] adresinde bulunan [Katılımcı Sözleşmesi][homepage] version 2.1'den uyarlanmıştır.

Topluluk Etkisi Yönergeleri [Mozilla'nın davranış kuralları uygulama merdiveni][Mozilla CoC]'nden esinlenmiştir.

Davranış kurallarıyla ilgili sık sorulan soruların yanıtları için [https://www.contributor-covenant.org/faq][FAQ] adresindeki FAQ bölümüne bakın. Çeviriler [https://www.contributor-covenant.org/translations][translations] adresinde mevcuttur.

[homepage]: https://www.contributor-covenant.org
[v2.1]: https://www.contributor-covenant.org/version/2/1/code_of_conduct.html
[Mozilla CoC]: https://github.com/mozilla/diversity
[FAQ]: https://www.contributor-covenant.org/faq
[translations]: https://www.contributor-covenant.org/translations
