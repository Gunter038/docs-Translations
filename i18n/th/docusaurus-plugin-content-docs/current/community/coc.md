- - -
sidebar_label : หลักจรรยาบรรณ
- - -

# กฏระเบียบและหลักจรรยาบรรณของ Celestia.org

## คำมั่นสัญญาของเรา

เราในฐานะสมาชิก Celestia.org ผู้นำและผู้มีส่วนร่วมทุกคนให้คำมั่นที่จะให้การมีส่วนร่วมในชุมชนของเราเป็นประสบการณ์ที่ปราศจากการล่วงละเมิดสำหรับทุกคน โดยไม่คำนึงถึงอายุ ขนาดร่างกาย ความพิการที่มองเห็นได้หรือมองไม่เห็น ชาติพันธุ์ ลักษณะทางเพศ อัตลักษณ์ทางเพศและการแสดงออก ระดับของ ประสบการณ์ การศึกษา สถานะทางเศรษฐกิจและสังคม สัญชาติ รูปลักษณ์ภายนอก เชื้อชาติ วรรณะ สีผิว ศาสนา หรืออัตลักษณ์และรสนิยมทางเพศ

เราให้คำมั่นที่จะดำเนินการและตอบสนองในการเอื้อต่อชุมชนที่เปิดกว้าง ต้อนรับให้หลากหลาย ครอบคลุม และเป็นมิตรกับทุกคน

## มาตรฐานของเรา

ตัวอย่างของพฤติกรรมที่ก่อให้เกิดสภาพแวดล้อมเชิงบวกสำหรับชุมชนของเรา ได้แก่:

* การแสดงความเห็นอกเห็นใจและความเมตตาต่อผู้อื่น
* เคารพในความคิดเห็น มุมมอง และประสบการณ์ที่แตกต่างกัน
* ให้แนะนำและยอมรับข้อเสนอแนะที่สร้างสรรค์
* รับผิดชอบและขอโทษผู้ที่ได้รับผลกระทบจากความผิดพลาดของเราและเรียนรู้จากประสบการณ์
* มุ่งเน้นสิ่งที่ดีที่สุดไม่เพียงสำหรับตนเองเท่านั้น แต่สำหรับชุมชนโดยรวม

ตัวอย่างของพฤติกรรมที่ยอมรับไม่ได้ ได้แก่:

* การใช้ภาษาหรือภาพที่เกี่ยวกับเรื่องเพศ และความสนใจทางเพศหรือสิ่งล่อแหลมใดๆ
* การล้อเลียน ดูถูก หรือแสดงความคิดเห็นที่เสื่อมเสีย และการโจมตีส่วนบุคคลหรือทางการเมือง
* การล่วงละเมิดในที่สาธารณะหรือส่วนตัว
* เผยแพร่ข้อมูลส่วนตัวของผู้อื่น เช่น ที่อยู่จริงหรืออีเมล โดยไม่ได้รับอนุญาต
* ความประพฤติอื่น ๆ ที่สมควรได้รับการพิจารณาว่าไม่เหมาะสม

## การบังคับใช้หลักจรรยาบรรณ

ผู้นำชุมชนมีหน้าที่รับผิดชอบในการชี้แจงและบังคับใช้มาตรฐานพฤติกรรมที่ยอมรับได้ของเรา และจะดำเนินการแก้ไขอย่างเหมาะสมและยุติธรรมเพื่อตอบสนองต่อพฤติกรรมที่พวกเขาเห็นว่าไม่เหมาะสม คุกคาม ก้าวร้าว หรือเป็นอันตราย

ผู้นำชุมชนมีสิทธิและความรับผิดชอบในการลบ แก้ไข หรือปฏิเสธความคิดเห็น การกระทำ รหัส การแก้ไขวิกิ ปัญหา และการมีส่วนร่วมอื่นๆ ที่ไม่สอดคล้องกับหลักจรรยาบรรณนี้ และจะแจ้งเหตุผลสำหรับการตัดสินใจกลั่นกรองตามความเหมาะสม

## ขอบเขต

จรรยาบรรณนี้มีผลบังคับใช้ในทุกพื้นที่ของชุมชน และยังใช้เมื่อ บุคคลเป็นตัวแทนชุมชนอย่างเป็นทางการในที่สาธารณะ ตัวอย่างของการเป็นตัวแทนของชุมชนของเรา ได้แก่ การใช้ที่อยู่อีเมลอย่างเป็นทางการ โพสต์ผ่านบัญชีโซเชียลมีเดียอย่างเป็นทางการ หรือทำหน้าที่ตามที่ได้รับการแต่งตั้ง ตัวแทนในงานออนไลน์หรือออฟไลน์

## การบังคับใช้

กรณีที่เป็นการล่วงละเมิด หรือพฤติกรรมอื่นๆ ที่ยอมรับไม่ได้จะถูก รายงานต่อผู้นำชุมชนที่รับผิดชอบในการบังคับใช้ที่ Celestia.org Discord ข้อร้องเรียนทั้งหมดจะได้รับการตรวจสอบและสอบสวนอย่างทันท่วงทีและเป็นธรรม

ผู้นำชุมชนทุกคนมีหน้าที่เคารพความเป็นส่วนตัวและความปลอดภัยของ ผู้แจ้งรายงาน

## แนวปฏิบัติในการบังคับใช้

ผู้นำชุมชนจะปฏิบัติตามแนวทางปฏิบัติเกี่ยวกับผลกระทบต่อชุมชนเหล่านี้ในการพิจารณาผลที่ตามมาสำหรับการกระทำใดๆ ที่พวกเขาเห็นว่าเป็นการละเมิดหลักจรรยาบรรณนี้:

### 1. การแก้ไข

ผลกระทบต่อชุมชน: การใช้ภาษาที่ไม่เหมาะสมหรือพฤติกรรมอื่นๆ ที่ถือว่าไม่เป็นมืออาชีพหรือไม่เป็นที่พอใจในชุมชน

ผลที่ตามมา: คำเตือนเป็นลายลักษณ์อักษรจากผู้นำชุมชนเป็นการส่วนตัว โดยให้ความกระจ่างเกี่ยวกับธรรมชาติของการละเมิดและคำอธิบายว่าเหตุใดพฤติกรรมจึงไม่เหมาะสม อาจมีการให้ออกมาขอโทษในที่สาธารณะ

### 2. การเตือน

ผลกระทบต่อชุมชน: การทำผิดครั้งเดียวหรือการกระทำต่อเนื่องกัน

ผลที่ตามมา: คำเตือนจากการทำผิดต่อเนื่อง ไม่มีการตอบกับบุคคลที่เกี่ยวข้อง รวมถึงการโต้ตอบที่ไม่พึงประสงค์กับผู้ที่บังคับใช้หลักจรรยาบรรณในช่วงเวลาที่กำหนด ซึ่งรวมถึงการหลีกเลี่ยงการมีปฏิสัมพันธ์ในพื้นที่ชุมชนตลอดจนช่องทางภายนอก เช่น โซเชียลมีเดีย การละเมิดข้อกำหนดเหล่านี้อาจนำไปสู่การแบนชั่วคราวหรือถาวร

### 3. การแบนชั่วคราว

ผลกระทบต่อชุมชน: การละเมิดมาตรฐานชุมชนอย่างร้ายแรง รวมถึงพฤติกรรมที่ไม่เหมาะสมอย่างต่อเนื่อง

ผลที่ตามมา: การห้ามชั่วคราวจากการโต้ตอบหรือการสื่อสารสาธารณะใดๆ กับชุมชนในช่วงเวลาที่กำหนด ไม่อนุญาตให้พูดคุยตอบโต้ทางสาธารณะหรือส่วนตัวกับบุคคลที่เกี่ยวข้อง รวมถึงการโต้ตอบที่ไม่พึงประสงค์กับผู้ที่บังคับใช้หลักจรรยาบรรณในช่วงเวลานี้ การละเมิดข้อกำหนดเหล่านี้อาจนำไปสู่การแบนถาวร

### 4. การแบนถาวร

ผลกระทบต่อชุมชน: แสดงให้เห็นถึงรูปแบบการละเมิดมาตรฐานชุมชน รวมถึงกระทำที่ไม่เหมาะสมอย่างต่อเนื่อง การล่วงละเมิดบุคคล หรือการรุกรานหรือการดูหมิ่นชนชั้นของบุคคล

ผลที่ตามมา: การแบนถาวรจากการมีปฏิสัมพันธ์สาธารณะใดๆ ภายในชุมชน

## แหล่งที่มา

จรรยาบรรณนี้ดัดแปลงจาก Contributor Covenant เวอร์ชัน 2.1 ดูได้ที่ https://www.contributor-covenant.org/version/2/1/code_of_conduct.html

แนวทางปฏิบัติเกี่ยวกับผลกระทบต่อชุมชนได้รับแรงบันดาลใจจากบันไดการบังคับใช้หลักจรรยาบรรณของ Mozilla

สำหรับคำตอบของคำถามทั่วไปเกี่ยวกับหลักจรรยาบรรณนี้ โปรดดูคำถามที่พบบ่อยที่ https://www.contributor-covenant.org/faq สามารถดูคำแปลได้ที่ https://www.contributor-covenant.org/translations
